<h2>Metodika k analýze hlasování Poslanecké sněmovny</h2>
<h4>Jaká hlasování jsme vybrali</h4>
<p style="text-align: justify">Soustředíme se na výběr těch hlasování, která mají zásadní dopad na přírodu a životní prostředí nebo na právo lidí účastnit se rozhodování o životním prostředí.
<p style="text-align: justify">Do výběru naopak nezařazujeme hlasování o technických úpravách, formální ratifikace schválených smluv, přijetí pravidelných vládních zpráv apod. 
<p style="text-align: justify">Hlasování pro finální hodnocení vybírá asociace ekologických organizací Zelený kruh.
<h4>Jak jsme vybírali</h4>
<p style="text-align: justify">Výběr probíhá v několika kolech. Konkrétní hlasování shromažďují experti Zeleného kruhu při pravidelném monitoringu jednání parlamentu. 
<p style="text-align: justify">Následně ve spolupráci s odborníky  z členských organizací Zelený kruh vytvoří úplný popis hodnoceného hlasování a zveřejní  kompletní přehled, který naleznete <a href="http://www.zelenykruh.cz/na-cem-pracujeme/poslanecka-rosnicka-2">zde</a>.
<h4>Jak jsme hodnotili</h4>
<p style="text-align: justify">U každého z vybraných hlasování, která významně ovlivňují kvalitu životního prostředí, označíme, kdy naši zákonodárci rozhodli pozitivně. Z možných způsobů hlasování (pro, proti a zdržel se) označíme ty, které v daném hlasování podporovaly pozitivní změnu či bránily změně  negativní. Příslušné údaje o všech hlasováních vložíme do systému, který umožňuje vytvářet přehledy hlasování jednotlivých poslankyň a poslanců, celých poslaneckých klubů a srovnání mezi nimi v jednotlivých volebních obdobích i v celé historii poslanecké sněmovny. Systém je veřejně přístupný a šiřitelný v atraktivní formě obrázkového odkazu tzv. <a href="../widgets">widgetu</a>.
